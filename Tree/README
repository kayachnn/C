Konu : İkili Arama Ağacı üzerinde işlemler
Problem: Bir sosyal ağ websitesi, kullanıcılarının bilgilerini ikili arama ağacında
saklamaktadır. Bu ağaç üzerinde aşağıdaki işlemleri yapan sistemi tasarlayınız.
1. Her düğümün kullanıcı kimlik no, kullanıcı adı-soyadı, kullanıcının arkadaşlarının kimlik
no’larının saklandığı bir dizi, sol düğümün adresi, sağ düğümün adresi bilgilerini
tutacak bir yapı tasarlayınız. İkili arama ağacı tasarımınızı, ağaca eklenen her yeni
düğüm için bellekte ayrı yer tutacak şekilde yapınız.
2. Aşağıdaki işlemleri gerçekleştiren fonksiyonları yazınız.
a. insertNewUser : Kimlik nosu verilen bir kişiyi ikili arama ağacı yapısını bozmayacak
şekilde(kimlik no’suna göre küçükten büyüğe sıralı olacak) ağaca yerleştiriniz.
b. deleteUser : Kimlik no verilen bir kişiyi ikili arama ağacı yapısını bozmayacak şekilde
ağaçtan siliniz.
c. contains : Kimlik nosu verilen kişinin ikili arama ağacında olup olmadığını bulunuz.
Ağaçta var ise ad ve soyadını yazdırınız.
d. friends : Kimlik nosu verilen bir kişi ağaçta var ise, ağaçta olan arkadaşlarının ad ve
soyadlarını ekrana yazdırınız.
e. size : Ağaçta kaç eleman olduğunu veriniz.
f. printNext : Kimlik no’su verilen kişiye ait düğümün alt ağacında bulunan bütün
düğümlerdeki kişilerin ad ve soyadlarını kimlik nosuna göre küçükten büyüğe sıralı
olacak şekilde ekrana yazdırınız.
g. printGreater : Numarası kimlik no’su verilen kişiden büyük olan kişilerin
kimlik no’sunu ve ad-soyad bilgilerini ekrana yazdırınız.
h. printInOrder : Ağaçtaki kişilerin kimlik no ve ad-soyad bilgilerini, kimlik no’suna göre
küçükten büyüğe sıralı olacak şekilde ekrana yazdırınız.
3. Ana programda yukarıda tanımlanan fonksiyonları çağıracak bir menü hazırlayınız.
Programı çalıştırdığınızda bu menü aktif olsun ve exit seçeneği seçilene kadar,
kullanıcının menüden seçtiği fonksiyonu çağırsın.
